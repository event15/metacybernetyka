Poznanie naukowe ma charakter empiryczny, to znaczy że nie może obejść się bez doświadczenia. Do uprawiania nauk empirycznych nie wystarczą dedukcyjne metody rozumowania. Sama praca umysłu, który wytrwale pracuje nad jakimś problemem nie jest wystarczająca do pełnego poznania - dlatego nauka posługuje się najczęściej metodami zawodnymi - indukcją. 

Bacon jako pierwszy zajął się próbą rozwiązania problemu indukcji. Wprowadził on dwa pojęcia:
1. Indukcję eliminacyjną
2. Indukcję enumeracyjną

Ta druga jest to proste wyliczanie przypadków i dochodzenie do wniosku na ich podstawie. Jest to jednak metoda niezwykle zawodna, której brutalnym podsumowaniem jest przypowieść Bertranda Russela:
![[Źródła/Książki/Metodologia nauk - Adam Grobler/1. Indukcja i wyjaśnianie#^58e939]]

> [!question] Główny problem metodologii nauk
> Skoro rozumowania stosowane w nauce, zwane rozumowaniami indukcyjnymi, są zawodne, to czy w ogóle są prawomocne? Jaki status poznawczy mają wnioski indukcyjne? Dzięki czemu wnioski indukcyjne mają w ogóle jakiś status poznawczy?

Sam F. Bacon zaproponował metodę indukcji eliminacyjnej jako bardziej wyrafinowane narzędzie z rygorystycznym - jak na jego czasy - podejściem do metody. 
![[Źródła/Książki/Metodologia nauk - Adam Grobler/1. Indukcja i wyjaśnianie#^dc5aff|1. Indukcja i wyjaśnianie]]

Jednak podstawowym problemem tej metody zaproponowanej przez Bacona jest to, że zakłada on skończoną listę hipotez. Jako badacz nie jestem w stanie nigdy stwierdzić, czy moja lista hipotez jest kompletna - nie mam pewności czy nie ma jakiejś innej hipotezy, która jest do sprawdzenia. Drugim problemem jest to, że nawet jeśli z listy stu hipotez sprawdzę dziewięćdziesiąt dziewięć to nie daje mi to w żaden sposób podstaw do uważania, że ta ostatnia jest tą prawdziwą. 

Jednak sam Bacon wprowadził do nauki bardzo dużą wartość - eksperyment. A w szczególności eksperyment krzyżowy. Jest to forma identyfikacji hipotez prawdziwych. 
![[Źródła/Książki/Metodologia nauk - Adam Grobler/1. Indukcja i wyjaśnianie#^57e723|1. Indukcja i wyjaśnianie]]

Dzięki metodologicznej postawie i dyscyplinie naukowej Bacon obiecywał uzyskanie pewności. Jednak dzisiejsza nauka wydaje się działać tak, że "wczorajsze "prawdy" naukowe są dzisiejszymi fałszami, więc i dzisiejsze "prawdy" wypada uznać za tymczasowe.

![[Źródła/Książki/Metodologia nauk - Adam Grobler/1. Indukcja i wyjaśnianie#^fc80e4|1. Indukcja i wyjaśnianie]]

David Hume nie zgadzał się z Baconem. Dowodził, że metody indukcyjnej nie sposób uzasadnić. Według niego nie możemy nic się dowiedzieć  o przyczynowych albo koniecznych związkach między zjawiskami ponieważ sam fakt zaobserwowania zdarzenia $B$ po zdarzeniu $A$ nie może być skwitowane wnioskiem, że $B$ miało przyczynę $A$. Można dopiero to twierdzić, gdy takie zjawisko zaobserwujemy ponownie - czyli Hume zakłada, że przyczynowość można przypisać zjawiskom powtarzalnym. 
![[Źródła/Książki/Metodologia nauk - Adam Grobler/1. Indukcja i wyjaśnianie#^eb9f32|1. Indukcja i wyjaśnianie]]

Kant przyjął jeszcze inną postawę - bowiem uznał, że podmiot poznający musi być *a priori* (czyli bez dowodu, pierwotnie) wyposażony w pewne mechanizmy porządkowania doświadczenia, nazywane formami zmysłowości i kategoriami (pojęciami) czystego intelektu. 
![[Źródła/Książki/Metodologia nauk - Adam Grobler/1. Indukcja i wyjaśnianie#^86ea2f|1. Indukcja i wyjaśnianie]]

