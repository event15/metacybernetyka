- Poznanie naukowe ma charakter empiryczny, to znaczy nie może obejść się bez doświadczenia. Jest to stwierdzenie prawie, że banalne, przynajmniej gdy pominąć tak zwane nauki dedukcyjne: matematykę i logikę. (s. 23)
- W każdym razie do uprawiania nauk empirycznych nie wystarczą dedukcyjne metody rozumowania, które charakteryzują się miłą niezawodnością: z prawdziwych przesłanek wynikają wyłącznie prawdziwe wnioski. (s. 23)
- Błąd jest możliwy tylko wtedy, gdy przesłanki są fałszywe lub rozumowanie zostało wadliwie przeprowadzone. (s. 23)
- Natomiast hipotezy i teorie naukowe z natury rzeczy wykraczają poza przesłanki, które można byłoby uznać na podstawie doświadczenia. (s. 23)
- Toteż rozumowania prowadzące do akceptacji hipotez nie mogą spełniać rygorów dedukcji (s. 23). 
- Główny problem metodologii nauk przedstawia się zatem następująco: skoro rozumowania stosowane w nauce, zwane rozumowaniami indukcyjnymi, są zawodne, to czy są w ogóle prawomocne? Jaki status poznawczy mają wniosku indukcyjne? Dzięki czemu wnioski indukcyjne mają w ogóle jakiś status poznawczy? (s. 23)
- Nauka posługuje się rozumowaniami zawodnymi (s. 23)
-  Pierwsza poważna próba rozwiązania problemu indukcji pochodzi od Francisa Bacona[^1]. Odróżnił on **indukcję eliminacyjną** od **indukcji enumeracyjnej**, czyli indukcji przez proste wyliczenie przypadków. Ta druga, która polega na bezpośrednim uogólnieniu rodzaju: jeżeli $A_1$ jest $B$, $A_2$ jest $B$, $\dots$, $A_n$ jest $B$,, to każde $A$ jest $B$, jest metodą naiwną i niegodną miana naukowej. (s. 23, s. 24)
- Tę ocenę dosadnie ilustruje przypowieść Bertranda Russela. Pewnego kurczaka nakarmiono w poniedziałek, we wtorek i we środę. Kurczak myśli sobie: "Aha, codziennie będą mnie karmić". Tymczasem w sobotę ugotowano z kurczaka rosół. (s. 24)
- Metoda indukcji eliminacyjnej jest bardziej wyrafinowana. Zgodnie z nią, zamiast dokonywać prostolinijnych uogólnień materiału doświadczenia, należy wpierw sformułować wyczerpującą listę wzajemnie wykluczających się hipotez na interesujący nas temat. Na takiej liście, skoro jest ona wyczerpująca, znajduje się hipoteza prawdziwa. Z kolei, skoro hipotezy z tej listy wzajemnie się wykluczają, jest na niej tylko jedna hipoteza prawdziwa. Zadanie uczonego polega teraz na tym, aby tę hipotezę zidentyfikować. (s. 24)
- Można to uczynić, eliminując kolejno hipotezy fałszywe, aż zostanie tylko jedna, ta prawdziwa. Narzędziem eliminacji jest eksperyment. Eksperyment należy więc tak projektować, aby jego dowolny rezultat eliminował co najmniej jedną z alternatywnych hipotez. Eksperyment o tej własności nazywa się **eksperymentem krzyżowym**. (s. 24)
- Bacon sądził, że znalazł niezawodną metodę postępowania naukowego. (s. 24)
- Trwały wkład Bacona do filozofii nauki polega na wprowadzeniu idei eksperymentu. (s. 24)
- Eksperyment nie jest prostą obserwacją tego, co doświadczenie przynosi. Eksperyment polega na zaaranżowaniu sytuacji stwarzającej okazję do obserwacji, która bez planowego działania uczonego mogłaby się nie nadarzyć. Ujmując rzecz nieco frywolnie, eksperyment  różni się od obserwacji tym, czym przesłuchiwanie od podsłuchiwania w śledztwie prowadzonym w sprawie przyrody. Plan eksperymentu jest podporządkowany określonemu zadaniu: dyskryminacji wysuniętych wcześniej hipotez. W ten sposób **hipotezy** odgrywają kierującą rolę w badaniu naukowym. Dostrzeżenie tego jest również wielką zasługą Bacona. (s. 24)
- Planując eksperyment, należy zadbać o wyeliminowanie wpływu czynników ubocznych. Bacon sądził, że do tego wystarczy przestrzeganie sformułowanych przezeń drobiazgowych reguł metodologicznych dotyczących posługiwania się zestawieniami przypadków, w których: 
	- badany czynnik występuje
	- badany czynnik nie występuje
	- badany czynnik występuje w różnym stopniu (s. 25)
- Toteż przed przystąpieniem do projektowania eksperymentu trzeba przeprowadzić wstępną selekcję czynników. Na jakiej podstawie? Na podstawie wcześniej przyjętych hipotez. (s. 25)
- Metoda eliminacji hipotez nie może więc działać bez wcześniej przyjętych hipotez. (s. 25)
- Z drugiej strony, według Bacona, hipotezę wolno przyjąć dopiero po wyeliminowaniu, jego metodą, hipotez alternatywnych. W ten sposób metoda Bacona nie może nawet wystartować. Kierująca rola hipotez okazuje się większa, niż przypuszczał.  (s. 25)
- Po cóż jednak mielibyśmy się kłopotać uruchomieniem tak nieporęcznej metody, skoro od czasów Bacona do dziś nauka, najwyraźniej innymi metodami, poczyniła znakomite postępu. Są one jednak obarczone ryzykiem: **wczorajsze "prawdy" naukowe są dzisiejszymi fałszami, więc i dzisiejsze "prawdy" wypada uznać za tymczasowe**. Bacon zaś obiecywał uzyskanie pewności. (s. 26)
- Innego zdania był William James[^2]. Według niego, kto nazbyt wysoko ceni sobie pewność ten unika błędu kosztem zaniedbania dążenia do prawdy. Pragnąc poznawczych zystków, trzeba zaryzykować błąd. (s. 26)
- Skąd jednak wiemy, że liczba czynników występujących w przyrodzie jest skończona? Jeśli nawet jest skończona, to podobne pytanie powstaje w związku z Baconowskim zaleceniem sformułowania wyczerpującej listy wzajemnie wykluczających się hipotez. (s. 26)
- Że liczba alternatywnych hipotez nie jest skończona, poucza bardzo prosty przykład. Rozważmy, skądinąd fałszywą, hipotezę: "Słońce wschodzi co 24 godziny". Prawdziwe twierdzenie na ten temat jest nieco bardziej skomplikowane. Hipotez alternatywnych zaś jest nieskończenie wiele, bo nieskończenie wiele jest 365-elementowych ciągów wyrażających długości kolejnych dób w roku. Sprawę komplikują jeszcze lata przestępne, nie mówiąc już o tym, że długość doby mogłaby się zmieniać nie w cyklu rocznym, ale na przykład tygodniowym, albo stuletnim. Samo użycie liczb, nie mówiąc już o bardziej zaawansowanych pojęciach matematycznych, dostarcza nieograniczonych możliwości konstruowania hipotez alternatywnych wobec dowolnej hipotezy. Wiele praw nauki ma postać zależności funkcyjnej między dwiema lub kilkoma mierzalnymi wielkościami. (...) Nie sposób sporządzić listy możliwych modyfikacji. (s. 27)
- Na tym polega jedno ze współczesnych utrapień filozofii nauki wyrażające się w tezie o **niedookreśleniu teorii przez dane empiryczne**. Mówi ona, że po wyeliminowaniu wszystkich hipotez niezgodnych z dowolnie obszernym zespołem danych empirycznych zawsze zostaje nieskończenie wiele hipotez do wyeliminowania. (s. 27)
- Bacon nie zdawał sobie sprawy z tych kłopotów. przypuszczalnie dlatego, że nie brał pod uwagę możliwości stosowania matematyki do poznania przyrody. Wciąż znajdował się pod wpływem starożytnego rozróżnienia na szlachetną *episteme*, do której zaliczano matematykę i astronomię, traktujące o przedmiotach wiecznych i niezmiennych oraz pospolitą *doksa*, obejmującą dociekania o rzeczach kapryśnych i przemijających. (s. 28)
- Tradycję tę przełamał Galileusz, który aforyzmem "księga przyrody pisana jest językiem kół i trójkątów" podniósł fizykę do godności autentycznej nauki. (s. 28)
- Metoda indukcji eliminacyjnej nie daje gwarancji odkrycia prawdy, nawet gdyby zasada ograniczonej różnorodności świata obowiązywała. (s. 28)
- Krótko mówiąc, metoda może być wiarygodna jedynie przy założeniu, że w przyrodzie występują jakieś **prawidłowości**. (s. 28, s. 29)
- Bacon zakładał więc esencjalizm, to jest pogląd, wedle którego rzeczy mają swoją istotę, coś, bez czego nie byłyby tym, czym są. (s. 29)
- Żeby jednak naukę potraktować jako poszukiwanie praw przyrody, trzeba założyć, że takie prawa istnieją, że przyroda nie rządzi się nieprzewidywalnym kaprysem. To przesunięcie akcentów nie jest bynajmniej porzuceniem, lecz modyfikacją esencjalizmu. Prawa przyrody mówią bowiem, najogólniej rzecz biorąc, że rzeczy określonego **rodzaju** w określonych **warunkach** zachowują się w określony **sposób**. Pojęcie prawa zakłada więc, że rzeczy będące przedmiotem badania naukowego dzielą się na rodzaje. (s. 30)
- Jak później dowodził David Hume[^3], metody indukcyjnej nie sposób uzasadnić. W szczególności, według Hume'a, nie możemy się niczego dowiedzieć o przyczynowych albo koniecznych związkach między zjawiskami. Jeżeli raz zaobserwujemy, że po $A$ nastąpiło $B$, nie twierdzimy jeszcze, i słusznie, że $A$ jest przyczyną $B$. Twierdzimy tak dopiero wtedy, gdy podobną sekwencję zjawisk zaobserwujemy wielokrotnie. Jednak kolejne obserwacje, będąc z założenia podobnymi do poprzednich, nie wnoszą żadnych nowych informacji. (s. 30)
- Nauka zatem nie dostarcza wiedzy o świecie, lecz jest zbiorem przesądów opartych na przyzwyczajeniach. W ten sposób Hume podał negatywne rozwiązanie problemu indukcji. (s. 30)
- Jest ono nie do przyjęcia między innymi dlatego, że zostawia bez odpowiedzi pytanie, dlaczego przesądy naukowe są bardziej pożyteczne od innych przesądów. (s. 30)
- To, że nauka jest autentycznym poznaniem, a zatem jej metoda musi być prawomocna, przyjąć za punkt wyjścia rozumowania nazywanego **argumentem transcendentalnym**. (s. 31)
- Komentując metodę zaproponowaną przez Bacona, napisałem, że aby metoda mogła zadziałać, trzeba wcześniej przyjąć pewne przesłanki. Hume udowodnił, że niezbędnych po temu przesłanek nie da się przyjąć na podstawie samego tylko doświadczenia. Kant doszedł do wniosku, że w takim razie trzeba je przyjąć *a priori* (bez dowodu). Reszta jego argumentu transcendentalnego zmierza do ustalenia tego, co właściwie trzeba przyjąć *a priori*. Nie wchodząc w szczegóły, można powiedzieć, że Kant wywnioskował, iż podmiot poznający musi być *a priori* wyposażony w pewne mechanizmy porządkowania doświadczenia, nazywane formami zmysłowości i kategoriami (pojęciami) czystego intelektu. (s. 31)
- Jedną z (dwunastu) kategorii jest pojęcie **przyczyny**, na które Hume narzekał, że nie można go wywieść z doświadczenia. Skoro nie pochodzi ono z doświadczenia, a jest niezbędne do formułowania praw przyrody, czyli do uprawiania nauki, musimy je mieć *a priori*. (s. 31)
- Kant pierwszy przeprowadził wyraźne rozróżnienie między nauką a metafizyką. Naukę określił jako działalność intelektualno-zmysłową, to jest działalność posługującą się (łącznie) apriorycznymi formami zmysłowości i kategoriami czystego intelektu. Do metafizyki zaliczył każde przedsięwzięcie rozumowe, które te ramy przekracza. (s. 32)
- Innymi słowy, Kant dostarczył metafizycznego uzasadnienia metody naukowej. (s. 32)

[^1]: Zob. F. Bacon, *Novum Organum*, tłum. J. Wikarjak, Warszawa 1955 (pierwodruk oryginału 1620)
[^2]: Zob. W. James, *Wola wiary*, w: tenże, *Prawo do wiary*, tłum. A. Grobler, Kraków 1996 (pierwodruk oryginału 1897). 
[^3]: Zob. D. Hume, *Badania dotyczące rozumu ludzkiego*, tłum. J. Łukasiewicz, K. Twardowski, Warszawa 2001 (pierwodruk oryginału 1748).