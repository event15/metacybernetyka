Aby móc posługiwać się tą sformalizowaną teorią naukową, musimy wprowadzić pojęcia pierwotne. 

> [!info] ![[Pojęcie pierwotne|Pojęcie pierwotne]]

System pojęć [[Aksjomatyczna teoria poznania|aksjomatycznej teorii poznania]] opiera się na jawnie zdefiniowanych pojęciach pierwotnych:
1. ![[Obiekt elementarny|obiekt]]
2. ![[Relacja|Relacja]]
3. ![[Zbiór|Zbiór]]
Bez wyjaśnienia mogą powstać już w tym miejscu pewne pytania. Relacje najlepiej można opisać literackimi słowami, mówiącymi, że jest to "coś pomiędzy obiektami". Obiekty stanowią fundament, na którym mogą zostać zbudowane relacje; bez obiektów relacje nie miałyby podstaw do istnienia. Z kolei, relacje między obiektami pozwalają na zrozumienie i opisanie struktury oraz dynamiki systemu, w którym te obiekty funkcjonują.

Relacje w tym systemie pojęć są w pewien sposób uprzywilejowane - to znaczy, że jest ich kilka, a każda z nich jest traktowana jako osobne pojęcie pierwotne. Każda z tych relacji ma przyporządkowaną nazwę oraz symbol:

![[Relacje pierwotne|Relacje pierwotne]]
![[Przynależność|Przynależność]]
![[Brak przynależności|Brak przynależności]]
![[Tożsamość|Tożsamość]]
![[Brak tożsamości|Brak tożsamości]]

Na tym etapie te pojęcia pierwotne możemy traktować jako puste pudełka z podpisami - w tej chwili możemy powiedzieć tylko tyle - mamy zaproponowane symbole języka proponowanego przez tę teorię. Jest to praktyka często stosowana dla systemów hipotetyczno-dedukcyjnych, czyli takich, które - w ogólnym skrócie - bazują na abstrakcjach. Podobnie tworzone są teorie takie jak teoria kategorii albo na przykład HoTT (Homotopy Type Theory). 

W tej chwili nawet nie możemy powiedzieć nic o tym jak wygląda tak zwane "zdanie sensowne" w tym języku. Nie znamy żadnych zasad tworzenia wyrażeń w tym języku. Co to znaczy? Bez tych zasad możemy napisać: $\equiv o_1 r_{12}$ albo $O \in r_{12}$ albo $O r_{12} \notin$. Można to porównać po poznanego alfabetu jakiegoś języka. Aby jednak móc posługiwać się tym językiem potrzebujemy zbioru zasad. To pojawi się później w postaci listy aksjomatów. 

Pojęcie zbioru jest tu uznawane jako pojęcie pierwotne. Jest to coś, co historycznie nie istniało od samego początku istnienia tej teorii. Zostało wprowadzone po wielu próbach tworzenia jej bez pojęcia zbioru.

W tej teorii zbiór jest pojęciem pierwotnym - to znaczy, że autor zakłada, że każdy użytkownik tej teorii będzie przyjmował to pojęcie jako oczywiste. Jednak wprowadzenie samego pojęcia, które wydaje się być dość oczywiste i proste bez głębszego wyjaśnienia pozostawia wiele pytań w głowie osoby, która uczy się tego języka. 

Zbiór w pierwotnym rozumieniu - zawiera w sobie pojęcie relacji u podstaw. Pojęcie zbioru zawiera w sobie relację przynależenia lub braku przynależenia.



[^1]: https://mathcs.clarku.edu/~djoyce/java/elements/bookI/defI1.html dostęp: 28.08.2024r.